Si Ganjang Kateas

Naijia dong ma sada jolma raksasa na margoran Si Ganjang Kateas, ihatahon sonai, halani kaeasni ganjang tumang, lobih humbani jolma na somal. Ia Si Ganjang Kateas on tading i harangan do in ma i Dolog Simbolon. Ijai ma ia modom pakon marburu bahen sipanganonni. Tapi anggo paridianni tarhundaoh do hun Dolog Simbolon in, aima bani sada bah na bolag na margoran Bah Sibongbong atap Laut Tawar (sonari Danau Toba). Tiap arian do ia mardalani hun Dolog Simbolon das hu Laut Tawar ai. 
Namarosuh do Si Ganjang Kateas on manloppah, tasak sada, tasak tolu, nahinasumba, nasinalenggam, natinombur pakon na legan. Ase hotop ma ia marlappuyang, marhosaya, marpogei pakon pulungan parmasakan na legan. Ia panganonni sipota boras ni omei do atap jagul, anjaha loppahni gulei nai dokkei na bahat i harangan ai.
Bani na sadari, marpikkirma Si Ganjang Kateas, iah.. madaoh ma tongon ahu tiap ari maridi hu Bah Sibongbong ai, naha do nani anggo hubongbong use bah ai ase puas huahap na maridi on, nini uhurni marpikkir-pikkir "lah.. dob maridi, ai lang loheian ma diri? Nai pe, husuan ma idohor-dobor ni bah Sibongbong in, halawas, lappuyang pakon na legan in, ase ulang loja ahu manorihi," nini uhurn uise.
Sonai ma tongon, saud ma ihorjahonni sura-sura ni ai, ipadear ma lanja-lanja ianan ni tanoh ai, itaruhi ma tongon tanoh mambonghong Bah Sibongbong ai. Ia tanoh tinaruhani ai, ibuat hun Dolog Simbolon do. Sonai ma layur ihorjahon, gabe gijang ma tongon tanoh na ibong-bong ni ai, anjaha bah ai pe lambin roh bagas ni ma. Marosuh ma tumang ia, maridi ma ia layur. Anjaha salpu ai, mardahan ma ia, ipulungi ma pulunganni masakanni ai, hosaya, lappuyang, pogei, lassina, omei ampa jagul pe sirsir do homa.
Hape dob piga dokah use, lambin bois ma pululungni masakanni on, sihol ma use suananni das hudohorhonni Bah Sibongbong ai "Maningon bolang do suanon hu hosaya, lappuyang, pogei idalan laho hu tapianhari". Jadi sonai ma tongon, ipadear ma use Lanjani, ipadear ma homa suppit pakon solpah. Suppit aima ianan ni hosaya, lappuyang pakon pulungan na legan ai, suppit ai ma iananni tanoh mambongbang Bah Sibongbong anjaha ma suppit pakon solpah ai ma mardalan doppak Bah Sibongbong. Das honsi ma ia i habungan mandapothon huta Bah Pasusangnuan on, tartolsuh m ma naheni bani hayu simarpaman, lanja-lanjani on pe madabuh homa. Idabuhi lanja-lanjani ai ma ia gabe lbijalon na bani hayu ai, ase ulang marganjang, ai do ase ronsi nuan pe hayu ai pondok. Suppit mi marisi lappuyang ai pe madabuh ma homa, sappak dompak Siantar, gabe mangkatububan ma lappuyang, pogei, pakon na legan ai jai, gabe huta Silappuyang ma ai igoran halak rossi nuan. la solpah ni ai ma sappak do das hu Bah Sibongbong ai, gabe sada pulau in ma namargonan Pulau Samosir nuan on. Iduki-duki do tong mandapothon bah Sibongbong ai, gendo ulang matei ijon ahu, ai ma nikkal ma daroh sab humbani akulani Isarat-sarat ma dirini  mandapothon bah Sibongbong ai, jadi das ma tongon ia jai, iinum ma bah Sibongbong ai tambar horahni, anjaha lang piga dokah matei ma ia. Dokah-dokah masik ma akkula ni ai, anjaha halani banggalni akkulani ai gabe mangkatabuhan ma iatasni hayu, in ma na gabe Dolog Simarjarunjung. Anjaha anggo naidah tongon humbani na daoh dolog in, songon turpa ni jolma na modom do tonggoron na taridah hun nahei nari das hu simarjarunjungni. Sonai ma turi-tarian pasal Si Ganjang Kateas in.
